# Mindlab_Internet_Guardians
Έργο της ομάδας MindLab-Internet Guardians για τον 7ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ

**Περιγραφή**
Η ομάδα μας η οποία αποτελείται από μαθητές Γ-Δ Δημοτικού των Online εργαστηρίων του MindLab Education θα ασχοληθεί με την **δημιουργία ενός ρομποτικού βοηθού ασφάλειας στο διαδίκτυο**. Τα τελευταία χρόνια το διαδίκτυο έχει μετατραπεί σε ένα ψηφιακό περιβάλλον στο οποίο ο κάθε χρήστης μπορεί να αλληλοεπιδράσει με τους υπόλοιπους χρήστες ή ακόμα και με το ίδιο το περιβάλλον. **Θα μπορούσαμε να πούμε ότι το διαδίκτυο αποτελεί ένα ψηφιακό δημόσιο χώρο.** Οι χρήστες του διαδικτύου διατρέχουν έναν συνεχή κίνδυνο σε πολλαπλά επίπεδα. Κάθε χρήστης μπορεί να κινδυνέψει και για αυτό το λόγο θα πρέπει να γνωρίζει για να είναι ασφαλής. Η κεντρική ιδέα της ομάδας μας είναι να δημιουργήσει ένα ψηφιακό περιβάλλον με έναν ήρωα ο οποίος θα μπορεί μέσω παιχνιδιού να συμβουλέψει και να εκπαιδεύσει τον χρήστη σχετικά με το πως θα προστατευτεί στο διαδίκτυο.

**Στόχοι**
•	Δημιουργία περιβάλλοντος μέσω του Scratch.
•	Γνωριμία σχετικά με την ασφάλεια στο διαδίκτυο
•	Δημιουργία χαρακτήρα-ήρωα και μίας ιστορίας
•	Αναζήτηση στο διαδίκτυο για συλλογή πληροφοριών.
•	Ενσωμάτωση πληροφοριών και μηχανική μάθηση μοντέλου.
•	Έλεγχος και αξιολόγηση του τελικού περιβάλλοντος.

**Σχεδιασμός-Υλοποίηση**
Για την δημιουργία της εφαρμογής «Ρομποτικός βοηθός ασφάλειας στο διαδίκτυο» θα χρησιμοποιηθεί, από την ομάδα, η εφαρμογή Scratch 3 και το Machine Learning for Kids. Αρχικά, θα δημιουργηθεί ο χαρακτήρας, το περιβάλλον και η εισαγωγική ιστορία στο Scratch. Στην συνέχεια, θα πραγματοποιηθεί αναζήτηση των συνηθέστερων κίνδυνων και του τρόπου προφύλαξης από αυτούς. Τα δεδομένα θα οργανώθηκαν σε κατηγορίες για τον κάθε κίνδυνο. Με βάση τα δεδομένα θα εκπαιδευτεί ένα μοντέλο μηχανικής μάθησης μέσω του Machine Learning for Kids. Το μοντέλο θα ενσωματωθεί στο Scratch. Στο τελικό αποτέλεσμα, ο χαρακτήρας-ήρωας θα μπορεί να αναγνωρίσει με βάση το κείμενο που δίνει ο χρήστης σε ποια κατηγορία κινδύνου έχει εκτεθεί και θα του δίνει πίσω μία σειρά από οδηγίες προστασίας και αντιμετώπισης.

**Λογισμικά που θα χρησιμοποιηθούν:**
1.	Machine Learning for Kids
2.	Scratch 3

**Ενδεικτικό Κόστος: 0 ευρώ**
